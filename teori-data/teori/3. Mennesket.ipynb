{
 "cells": [
  {
   "cell_type": "markdown",
   "metadata": {},
   "source": [
    "# **Kapittel 3 - Mennesket** 🧑🏼\n",
    "Våre fysiske og psykiske egenskaper og begrensninger har mye å si for kjøringen. Vi skal i dette kapitlet se nærmere på hvilke utfordringer som møter oss i trafikken og hvordan våre sanser og tenkemåter påvirker vår evne til å kjøre sikkert og trygt."
   ]
  },
  {
   "cell_type": "markdown",
   "metadata": {},
   "source": [
    "## **3.1 Kjøreprosessen** 🚙\n",
    "### **3.1.1 Trafikksituasjoner og kjøreprosessen**\n",
    "**Trafikksituasjon** er et viktig begrep i trafikkopplæringen. En trafikksituasjon består av deg og kjøretøyet ditt, andre trafikanter, veien, skiltingen, sikt- og føreforhold og samspillet mellom disse faktorene.\n",
    "\n",
    "Trafikksituasjoner varierer fra de helt enkle og oversiktlige til de kompliserte og uoversiktlige. I en komplisert trafikksituasjon er det mye som skjer som du må forholde deg til og store mengder med informasjon som hjernen din må bearbeide gjennom prosesser.\n",
    "\n",
    "Denne prosessen kaller vi for **kjøreprosessen** og den beskriver hva du som sjåfør gjør i trafikken fra en ting skjer til du har reagert og respondert:\n",
    "\n",
    "**Kjøreprosessen**\n",
    "1. **Du sanser** – Øyet ditt mottar informasjon, men hjernen har ikke behandlet den ennå.\n",
    "2. **Du oppfatter hva du har sanset** – Hjernen gjenkjenner hva du ser og hva som skjer.\n",
    "3. **Du avgjør hva du skal gjøre** – Du vurderer ulike løsninger for videre handling og velger.\n",
    "4. **Du handler** – Du iverksetter det du har bestemt deg for å gjøre\n",
    "\n",
    "### **3.1.2 Sanse**\n",
    "Når du kjører må du være oppmerksom på hva som skjer rundt deg for å oppdage potensielle farer og planlegge kjøringen din best mulig. Du mottar hele tiden sanseinntrykk fra omgivelsene og i den forbindelse er synet den viktigste sansen. Synet står for nesten 90 % av sanseinntrykkene når vi kjører.\n",
    "\n",
    "**Sentralsynet/skarpsynet**\n",
    "* ser fremover og har en synsvinkel på ca. 3–5 grader\n",
    "* oppdager detaljer\n",
    "* fungerer best i godt lys\n",
    "\n",
    "**Sidesynet**\n",
    "* ser ut på sidene med en synsvinkel på nesten 180 grader når vi står i ro\n",
    "* oppfatter bevegelser og lysendringer\n",
    "* oppfatter omgivelsene, skygger og silhuetter\n",
    "\n",
    "**Fiksering (det å fokusere på et punkt)**\n",
    "* Å fiksere blikket på et punkt tar 2–3 tidels sekund.\n",
    "* Når du fikserer blikket på ting som ikke har betydning for kjøreprosessen fjerner du viktig oppmerksomhet fra trafikksituasjonen. * Da tilbakelegger du mange meter før oppmerksomheten igjen blir rettet mot trafikksituasjonen.\n",
    "\n",
    "\n",
    "### **3.1.3 Oppfatte**\n",
    "Å oppfatte vil si å tolke og forstå sanseinntrykkene du får i trafikksituasjonen.\n",
    "\n",
    "For å kunne tolke og forstå må du ha kunnskap og tilegne deg erfaringer. Erfaring gjør at du gjenkjenner situasjoner og dermed raskere kan forutse hvordan situasjonen vil utspille seg og hvordan du selv bør handle i situasjonen.\n",
    "\n",
    "Hvis du befinner deg i en komplisert trafikksituasjon med mange – og kanskje uklare – sanseinntrykk (for eksempel hvis du kjører i tåke), vil du bruke lenger tid på å oppfatte situasjonen og hva du må gjøre. Tilpass derfor hastigheten etter forholdene slik at du har nok tid til å oppfatte hva som skjer.\n",
    "\n",
    "### **3.1.4 Avgjøre**\n",
    "Når du har oppfattet trafikksituasjonen kan hjernen din begynne å vurdere de ulike alternativene for videre handling.\n",
    "\n",
    "* Du vurderer situasjonen utfra tidligere erfaringer og må vurdere ulike valgmuligheter og hvilket utfall du tror disse har.\n",
    "* Du bestemmer deg for hvilke handlinger du vil gjennomføre.\n",
    "\n",
    "Også i **beslutningsprosessen** vil du nyte godt av tidligere erfaring. Jo flere lignende situasjoner du har opplevd tidligere, jo enklere og raskere tar du gode beslutninger. ---> **Beslutningsprosessen:** Når du skal bestemme deg for hva du skal gjøre går du gjennom en beslutningsprosess. Denne kan være både bevisst eller ubevisst.\n",
    "\n",
    "### **3.1.5 Handle**\n",
    "Når du har besluttet hva du vil gjøre er neste trinn å utføre handlingen.\n",
    "\n",
    "Utførelsen av handlingen er av og til enkel og av og til vanskelig. Hvis det skjer noe når farten er høy eller føret er dårlig vil vi ofte ikke være i stand til å handle riktig.\n",
    "\n",
    "For å bli en god bilfører er det nødvendig å øve opp automatiserte handlinger. Når du har gjort noe mange ganger, for eksempel å skifte gir eller stoppe bilen, utfører du etter hvert handlingen automatisk – uten å måtte tenke gjennom hvordan du gjør det. Da vil du bruke mindre tid og konsentrasjon på å handle og du frigjør kapasitet til å følge med på trafikken og unngå farlige situasjoner.\n",
    "\n",
    "Du må vite at ulike biler reagerer ulikt på ulike handlinger. Hvis for eksempel bilen har ABS-bremser vil du kunne styre den selv om du tråkker bremsen helt inn. Hvis bilen derimot ikke har ABS-bremser vil du ikke kunne styre den når du bremser for fullt.\n",
    "\n",
    "Forhold som vekt, motorkraft og styringssystemer påvirker også hvordan bilen reagerer på dine handlinger. En tung bil vil for eksempel ha lengre bremselengder enn en lettere bil. Dette må du ta hensyn til når du kjører.\n",
    "\n",
    "---"
   ]
  },
  {
   "cell_type": "markdown",
   "metadata": {},
   "source": [
    "### **3.2 Å vurdere fart og avstand** 🛤️\n",
    "Undersøkelser viser at vi som førere har en tendens til å tro at avstanden til møtende kjøretøy er lengre enn den egentlig er. Dette er noe du spesielt må ta hensyn til ved forbikjøringer eller når du skal svinge til venstre i et kryss.\n",
    "\n",
    "Vi tror også at farten på møtende kjøretøy er mye lavere enn den egentlig er. På avstander over 300 meter klarer vi faktisk ikke å skille mellom en bil som kjører langsomt og en bil som kjører i 80 km/t.\n",
    "\n",
    "💡**Husk!**\n",
    "\n",
    "* Vi tror som oftest at møtende kjøretøy er lenger unna enn de faktisk er.\n",
    "* Vi tror som oftest at møtende kjøretøy holder lavere hastighet enn de faktisk gjør.\n",
    "* Det er spesielt vanskelig å bedømme farten til og avstanden til motorsykler (fordi motorsykler er relativt sett små).\n",
    "* Vi har også en tendens til å tro at kjøretøy vi observerer i bilens speil er lengre unna enn de faktisk er.\n",
    "\n",
    "### **3.2.1 Din egen fart**\n",
    "Fartsblindhet er når du holder en høyere hastighet enn du selv er klar over. Dette er spesielt farlig med tanke på at du risikerer å få vesentlig mindre tid enn forventet til å observere og reagere hvis noe uventet først skulle skje.\n",
    "\n",
    "**Hva forårsaker fartsblindhet?**\n",
    "\n",
    "Når du over lengre tid holder høy og jevn hastighet venner du deg til farten i så stor grad at hjernen lures til å tro at farten er lavere enn hva den faktisk er. Hvis veien du kjører på i tillegg er bred, oversiktlig og landskapet åpent eller monotont øker sjansen for at hjernen utsettes for dette synsbedraget\n",
    "\n",
    "**Du kan forebygge fartsblindhet ved å**\n",
    "* kontrollere egen fart på speedometeret\n",
    "* bremse bestemt ned til ny hastighet ved endringer i fartsgrensen\n",
    "* kontrollere fart ved å se til siden\n",
    "\n",
    "**Tunnelsyn:**\n",
    "Jo fortere du kjører, desto mindre blir synsfeltet ditt. Dette fenomenet kalles tunnelsyn.\n",
    "\n",
    "---"
   ]
  },
  {
   "cell_type": "markdown",
   "metadata": {},
   "source": [
    "## **3.3 Skikket**\n",
    "Din evne til å oppfatte trafikksituasjonen korrekt og handle i tide svekkes betydelig om du er trøtt, syk, stresset eller påvirket av rusmidler eller legemidler. Føler du deg dårlig på grunn av medisiner, sykdom eller andre ting kan du overse viktig informasjon i trafikken, og ta feil avgjørelser.\n",
    "\n",
    "Derfor sier **vegtrafikkloven** at du må la bilen stå om du ikke er **skikket** til å kjøre trygt. Skikkethet handler om hvordan du føler deg, og om du er i stand til å oppfatte trafikk og til å ta gode trafikale avgjørelser.\n",
    "\n",
    "De typiske årsakene til manglende skikkethet kan deles inn i to kategorier:\n",
    "* Alkohol, andre rusmidler og trafikkfarlige legemidler. Trafikkfarlige legemidler har en rød varseltrekant på pakken\n",
    "* Tretthet, sykdom, uopplagthet, stress og humør\n",
    "\n",
    "**Vegtrafikkloven § 21**\n",
    "Ingen må føre eller forsøke å føre kjøretøy når han er i en slik tilstand at han ikke kan anses skikket til å kjøre på trygg måte, hva enten dette har sin årsak i at han er påvirket av alkohol eller annet berusende eller bedøvende middel, eller i at han er syk, svekket, sliten eller trett, eller skyldes andre omstendigheter.\n",
    "\n",
    "### **3.3.1 Alkohol, andre rusmidler og trafikkfarlige legemidler** 🍷💊\n",
    "**Promillegrense**\n",
    "I Norge er promillegrensen på **0,2** og det er ulovlig å føre motorvogn om promillen overstiger dette. Det er også ulovlig å kjøre med lavere promille enn dette dersom promillen gjør deg uskikket til å kjøre.\n",
    "\n",
    "Alkohol i blodet forbrenner med **0,10–0,15 promille** i timen. Forbrenningen kan ikke fremskyndes av kaffe, fysisk aktivitet eller andre faktorer. Det er bare tid som kan redusere promillenivået i blodet.\n",
    "\n",
    "Risikoen for å bli drept i trafikken er nesten tusen ganger høyere ved promille over 1,5 sammenlignet med promille på 0,5.\n",
    "\n",
    "**Narkotika og legemidler**\n",
    "At bruk av narkotiske stoffer og trafikkfarlige legemidler ikke hører sammen med bilkjøring er opplagt, men likevel er problemet ganske stort. Legg merke til at legemidler som påvirker sentralnervesystemet som oftest er merket med rød trekant på pakningen.\n",
    "\n",
    "I 2012 var kjøring i ruspåvirket tilstand en medvirkende faktor til 24% av dødsulykkene på norske veier (snittet siste 8 år var 22 %). Kilde: Statens Vegvesens dybdeanalyser av dødsulykker.\n",
    "\n",
    "**Pliktmessig avhold**\n",
    "Noen yrkesgrupper har strenge regler for alkohol, for eksempel politi, helsepersonell, militær, luftfart og yrkessjåfører. Regelverket kalles for **pliktmessig avhold.** Yrkessjåfører har pliktmessig avhold ikke bare når de er på jobb, men også 8 timer før de skal på jobb.\n",
    "\n",
    "### **3.3.2 Tretthet og sykdom**\n",
    "Mangel på søvn kan føre til at kjøreferdighetene svekkes betraktelig på lik linje med alkoholpåvirkning. Å være våken i over 20 timer tilsvarer en promille på 0,8. Søvn er det eneste som hjelper når du er trøtt, så ta deg heller en \"power nap\" på 15 minutter enn å utsette deg selv og andre i trafikken for unødvendig fare.\n",
    "\n",
    "Ulykkesstatistikker viser at tretthet er en medvirkende faktor i rundt 15 % av dødsulykkene i trafikken (Kilde: Statens Vegvesens dybdeanalyser av dødsulykker)\n",
    "\n",
    "**Sykdom**\n",
    "Forkjølelse, hodepine, kvalme eller andre hverdagslige plager kan gjøre det vanskelig å konsentrere seg. Da kan det være lurt å la bilen stå.\n",
    "\n",
    "### **3.3.3 Distraksjoner**\n",
    "Distraksjoner er ulike ting som forstyrrer deg når du kjører og fører til at du mister fokus på kjøringen og blir uoppmerksom i trafikken. I verste fall kan distraksjoner føre til ulykker.\n",
    "\n",
    "**Typiske ting som forstyrrer deg som sjåfør**\n",
    "* Snakke i telefonen, også når du bruker handsfree.\n",
    "* Sjekke mobiltelefonen.\n",
    "* Fikle med spotify eller radio.\n",
    "* Spising og drikking.\n",
    "* Urolige barn.\n",
    "* Innstilling og bruk av GPS.\n",
    "\n",
    "---"
   ]
  },
  {
   "cell_type": "markdown",
   "metadata": {},
   "source": [
    "## **Kontroll oppgaver - Mennesket** 📖\n",
    "### **1. Møtende kjøretoy ...**\n",
    "* er oftere nærmere enn du tror.\n",
    "* kjører ofte fortere enn du tror.\n",
    "\n",
    "Synet kan bedra:\n",
    "\n",
    "Vi tror som oftest at møtende kjøretøy er lenger unna enn de faktisk er. <br>\n",
    "Vi tror som oftest at møtende kjøretøy holder lavere hastighet enn de faktisk gjør.\n",
    "\n",
    "### **2. En trafikksituasjon kan bestå av**\n",
    "* føreren og bilen\n",
    "* fotgjengere på fortauet\n",
    "* trafikklys\n",
    "\n",
    "En trafikksituasjon består av alle de elementene som påvirker selve situasjonen, og det kan altså være så mangt.\n",
    "\n",
    "### **3. Hva er riktig om synet? **\n",
    "1. Sidesynet oppfater best bevegelse og lysendringer\n",
    "2. Skarpsynet har bare en synsvinkel mellom 3 og 5 grader. \n",
    "\n",
    "**Skarpsynet**\n",
    "* ser fremover og har en synsvinkel på cirka 3–5 grader\n",
    "* oppdager detaljer\n",
    "*fungerer best i godt lys\n",
    "\n",
    "**Sidesynet**\n",
    "\n",
    "*ser ut på sidene med en synsvinkel på nesten 180 grader når vi står i ro\n",
    "* oppfatter bevegelser og lysendringer\n",
    "* oppfatter omgivelsene, skygger og silhuetter\n",
    "\n",
    "\n",
    "### **4. Hvilke faktorer kan påvirke din reaksjonstid negativt?**\n",
    "* Hvis du stiller på bilens radio. \n",
    "* Du får dugg på innsiden av bilvinduene. \n",
    "* Hvis du er trøtt og sliten. \n",
    "\n",
    "Reaksjonstiden er normalt mellom ett og to sekunder, men kan gjerne bli enda lengre, for eksempel:\n",
    "\n",
    "* Når kompleksiteten i trafikksituasjonen er stor.\n",
    "* Når sikten er dårlig.\n",
    "* Når man havner i ukjente situasjoner eller mangler kunnskap.\n",
    "* Ved inntak av legemidler eller rusmidler.\n",
    "* Når man er sliten eller trett eller av andre årsaker har problemer med konsentrasjonen.\n",
    "\n",
    "### **5. Hva påvirker uoppmerksomhetstiden?**\n",
    "* Bruk av mobiltelefon \n",
    "* Krangling i bilen \n",
    "* Fikle med GPS-en\n",
    "\n",
    "Alle disse alternativene påvirker konsentrasjonen din og derfor også uoppmerksomhetstiden din i trafikken.\n",
    "\n",
    "### **6. Reaksjonstiden er ...**\n",
    "* tiden som går fra du sanser en fare til du har oppfattet den og bestemt deg for hvordan du skal handle.\n",
    "\n",
    "Reaksjonstiden er den tiden det tar fra du sanser en fare til du begynner å handle. Reaksjonstiden består av sansing, oppfatning og beslutning.\n",
    "\n",
    "Reaksjonstiden er normalt mellom ett og to sekunder, men kan gjerne bli enda lengre, for eksempel:\n",
    "\n",
    "* Når kompleksiteten i \n",
    "\n",
    "\n",
    " trafikksituasjonen er stor.\n",
    "* Når sikten er dårlig.\n",
    "* Når man havner i ukjente situasjoner eller mangler kunnskap.\n",
    "* Ved inntak av legemidler eller rusmidler.\n",
    "* Når man er sliten eller trett eller av andre årsaker har problemer med konsentrasjonen.\n",
    "\n",
    "\n",
    "### **7. Hva er promillegrensen i Norge?**\n",
    "Promillegrensen i Norge er **0.2**\n",
    "\n",
    "I Norge er promillegrensen på 0,2 og det er ulovlig å føre motorvogn dersom alkoholprosenten i blodet overstiger dette. <br>\n",
    "Det er også ulovlig å kjøre med lavere promille enn dette dersom promillen gjør deg uskikket til å kjøre.\n",
    "\n",
    "### **8. Hva er riktig om kroppens alkoholforbrenning?**\n",
    "Du forbrenner circa **0.10 - 0.15** promille i timen. Alkohol i blodet forbrennes med 0,10–0,15 promille i timen. Forbrenningen kan ikke fremskyndes av kaffe, fysisk aktivitet eller andre faktorer. Det er bare tid som kan redusere promillenivået i blodet.\n",
    "\n",
    "\n",
    "### **9. I følge vegtrafikkloven, når er du ikke skikket til å kjøre?**\n",
    "* Når du er veldig trøtt\n",
    "* Når du er påvirket av et leggemiddel. \n",
    "\n",
    "Vegtrafikkloven § 21 slår fast følgende:\n",
    "\n",
    "Ingen må føre eller forsøke å føre kjøretøy når han er i en slik tilstand at han ikke kan anses skikket til å kjøre på trygg måte, hva enten dette har sin årsak i at han er påvirket av alkohol eller annet berusende eller bedøvende middel, eller i at han er syk, svekket, sliten eller trett, eller skyldes andre omstendigheter.\n",
    "\n",
    "\n",
    "### **10. Hvordan kan du forebygge fartsblindhet?**\n",
    "* Bremse bestemt ned ved endringer i fartsgrensen. \n",
    "* Jevnlig kontrollere farten på speedometeret. \n",
    "\n",
    "Høy musikk hjelper lite for å forebygge fartsblindhet! Du kan forebygge fartsblindhet ved å:\n",
    "\n",
    "* kontrollere egen fart på speedometeret\n",
    "* bremse bestemt ned til ny hastighet ved endringer i fartsgrensen\n",
    "* gire ned\n",
    "* kontrollere fart ved å se til siden\n",
    "\n",
    "\n",
    "### **11. Hvilke begrensninger har synssansen?**\n",
    "* Opplevd egen fart skiller seg fra faktisk fart når du holder høy, jevn hastighet over tid\n",
    "* Synsfeltet minsker ved høyere hastigheter\n",
    "* Det er vanskelig å bedømme fart og avstand på kjørende langt unna\n",
    "\n",
    "Med tanke på at synssansen er den du må stole mest på under kjøringen, så er det viktig å kjenne til begrensningene:\n",
    "\n",
    "* Fart og avstand er vanskelig å bedømme, spesielt på møtende trafikk.\n",
    "* I høye hastigheter får du tunnelsyn og synsfeltet ditt begrenses. Kjører du i høye hastigheter over lengre tid mister du etter hvert følelsen for den faktiske hastigheten du holder og blir fartsblind.\n"
   ]
  },
  {
   "cell_type": "markdown",
   "metadata": {},
   "source": []
  }
 ],
 "metadata": {
  "language_info": {
   "name": "python"
  }
 },
 "nbformat": 4,
 "nbformat_minor": 2
}
